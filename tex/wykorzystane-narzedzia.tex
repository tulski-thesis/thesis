\newpage

\section{Wykorzystane narzędzia}\label{sec:wykorzystane-narzedzia}

W tym rozdziale przedstawiono technologie i oprogramowanie, które stanowiły podstawę do stworzenia sklepu internetowego, wraz z jego zabezpieczeniami, oraz scraper.

\subsection{Docker}\label{subsec:docker}

Docker to otwarte oprogramowanie do tworzenia, dostarczania i uruchamiania aplikacji\cite{docker-overview}.
Docker umożliwia uruchamianie aplikacji w izolowanym środowisku, które nazywane jest kontenerem.
Kontenery zapewniają izolację, bezpieczeństwo, spójność działania w różnych środowiskach oraz ułatwiają rozwój, testowanie i wdrażanie aplikacji.
Technologię konteneryzacji oferowaną przez Docker wykorzystują wszystkie elementy wdrożone w \autoref{sec:projekt-platformy} i \autoref{sec:wdrozenie-metod-detekcji}.

\subsection{Kubernetes}\label{subsec:kubernetes}

Kubernetes to przenośna, rozszerzalna, otwarto-źródłowa platforma do zarządzania skonteneryzowanymi jednostkami obciążeniowymi (ang. \emph{workloads}) i usługami, która ułatwia zarówno deklaratywne konfigurowanie, jak i automatyzację\cite{kubernetes-overview}.
Platforma Kubernetes oferuje wiele funkcji, w tym deklaratywne zarządzanie elementami infrastruktury, usługi sieciowe, skalowanie oraz automatyzację wdrażania aplikacji, zapewniając tym samym niezbędne narzędzia potrzebne do budowy infrastruktury systemów informatycznych.
Posłużył on za platformę wdrożeniową dla sklepu internetowego (zob. \autoref{subsec:platforma-wdrozeniowa-kubernetes}).

\subsection{MicroK8s}\label{subsec:microk8s}

Kubernetes stał się niejako standardem w branży IT\@.
Wraz z wzrostem jego popularności, kolejne osoby oraz firmy zaczęły dostosowywać oryginalny projekt do swoich potrzeb, tym samym tworząc jego własne dystrybucje.
Chociaż wszystkie te dystrybucje mają wspólny fundament, jakim jest oryginalny projekt Kubernetes, każda z nich wnosi unikalne funkcje, narzędzia i optymalizacje.
Przykładowo, dystrybucje takie jak Amazon Elastic Kubernetes Service (Amazon EKS), Google Kubernetes Engine (GKE) czy Azure Kubernetes Service (AKS) zostały specjalnie dostosowane pod specyficzne środowisko chmury poszczególnych dostawcy.

\noindent Niniejsza praca wykorzystuje dystrybucję MicroK8s\cite{microk8s-docs-home} ze względu na:
\begin{enumerate}
    \item Łatwość instalacji i uruchomienia.
    \item Fakt, że jest to lekka dystrybucja K8s, co przekłada się na mniejsze wymagania sprzętowe oraz mniejsze zużycie zasobów.
    \item Stabilność - dystrybucja jest przygotowania do produkcyjnego uruchomienia.
    \item Prostotę zarządzania - MicroK8s udostępnia rozbudowany interfejs wiersza poleceń (ang. \emph{command line interface, CLI}) ułatwiający konfigurację i utrzymanie środowiska.
\end{enumerate}

\subsection{Helm}\label{subsec:helm}

Helm to menadżer pakietów w środowisku Kubernetes, który pozwala definiować, instalować i aktualizować najbardziej skomplikowane aplikacje Kubernetes~\cite{helm-home}.
Narzędzie to jest szczególnie przydatne w przypadku aplikacji, które wymagają skomplikowanej konfiguracji i/lub składają się z wielu elementów.
Wykorzystanie Helm uprościło konfigurację aplikacji i usług składowych sklepu internetowego.

\subsection{PostgreSQL}\label{subsec:postgresql}

PostgreSQL, nazywany także Postgres, to, według twórców, najbardziej zaawansowany otwarto-źródłowy system relacyjnych baz danych\cite{postgresql-home}.
Stanowił on zaplecze bazodanowe dla sklepu internetowego tulski.
Wybrano bazę Postgres ze względu na jej kompatybilność z ekosystemem Medusa.

\subsection{NGINX}\label{subsec:nginx}

NGINX --- wysokowydajny serwer HTTP, który może być wykorzystywany jako load balancer, reverse proxy, mail proxy i http cache.
Znalazł zastosowanie jako serwer panelu administracyjnego i reverse proxy bot blocker.
Ponadto, jego implementacja interfejsu Ingress w Kubernetes, czyli NGINX Ingress Controller, pozwoliła na skuteczne zarządzanie ruchem sieciowym oraz zapewnienie efektywnego dostępu do zasobów klastra.

\subsection{NGINX Ultimate Bot Blocker}\label{subsec:nginx-ultimate-bot-blocker-tools}

NGINX Ultimate Bot Blocker to narzędzie będące rozszerzeniem dla NGINX służące do obrony przed złośliwą aktywnością botów.
Jego szerszy opis znajduje się w rozdziale dotyczącym jego implementacji (zob. \autoref{subsec:reverse-proxy-impl}).

\subsection{Cert-Manager}\label{subsec:cert-manager}

Cert-Manager to otwarto-źródłowy orkiestrator certyfikatów X.509 w środowiskach Kubernetes i OpenShift\cite{cert-manager-home}.
Manualny proces tworzenia certyfikatów w środowisku Kubernetes, zaprezentowany w dokumentacji\cite{kubernetes-generate-certificates-manually}, jest skomplikowany i czasochłonny.
Rozwiązaniem tego problemu było wykorzystanie narzędzia Cert-Manager, które go upraszcza, automatyzując proces tworzenia, zarządzania i odnawiania certyfikatów.

%\subsection{Registry}\label{subsec:distribution}
%
%Registry to narzędzie służące do przechowywania i dystrybucji obrazów kontenerów i innych artefaktów, oparte na specyfikacji OCI Distribution\cite{oci-distribution-specification-github}.
%Registry jest jednym z komponentów projektu distribution\cite{distribution-github}, zestawu narzędzi do pakowania, przesyłania, przechowywania i dostarczania zawartości artefaktów.

%\subsection{Prometheus}\label{subsec:prometheus}
%
%\todo{Prometheus}
%
%\subsection{Grafana}\label{subsec:grafana}
%
%\todo{Grafana}

\subsection{Medusa}\label{subsec:medusa}

Handel, w tym ten internetowy, jest obecny w naszym życiu od dekad.
Przez swoją bogatą historię stał się jedną z najlepiej opisanych i najbardziej dojrzałych domen.
Większość wyzwań i problemów, które mogą się pojawić przy implementacji sklepu internetowego zostało już świetnie udokumentowanych, chociażby w książkach z archetypami (pierwowzorami projektowymi).
W obliczu tego, obecnie niewiele sklepów internetowych jest tworzone od zera, bez podparcia gotowymi rozwiązaniami.

Część praktyczna niniejszej pracy korzysta z rozbudowanego ekosystemu Medusa\cite{medusajs-home}.
Wykorzystanie tego typu rozwiązania znacząco przyśpieszyło proces wdrożenia platformy i pozwoliło skupić się na elementach specyficznych dla tematu pracy.
Modularna architektura \emph{Software Development Kit (SDK)} projektu Medusa zawiera moduły dla każdej niezbędnej funkcji sklepu internetowego, chociażby moduł odpowiedzialny za obsługę katalogu produktów, logistykę czy płatności.

\subsection{TypeScript}\label{subsec:typescript}

TypeScript to silnie typowany język programowania będący nadzbiorem języka JavaScript.
Napisano w nim witrynę internetową, backend i scraper.

\subsection{Node.js}\label{subsec:nodejs}

Node.js jest środowiskiem uruchomieniowym zbudowanym na silniku V8 przeglądarki Chrome dla aplikacji typu server-side napisanych w języku JavaScript.

\subsection{Got}\label{subsec:got}

Got to biblioteka HTTP dla Node.js, która znalazła swoje zastosowanie w scaperze (zob. \autoref{subsec:scraper}).
Wybrano ją ze względu na wbudoway mechanizm powtarzania błędów oraz Pagination API\@.
Biblioteka ta jest powszechnie używana w tego typu oprogramowaniu.

\subsection{Express}\label{subsec:express}

Express to minimalistyczny i elastyczny framework sieciowy dla aplikacji w Node.js.
Stanowił podstawę dla \texttt{Bot API} (zob. \autoref{subsec:browser-fingerprinting-impl}).

\subsection{Fp-Collect i Fp-Scanner}\label{subsec:fp-scanner}

Fp-Collect oraz Fp-Scanner to biblioteki dla JavaScript, które są odpowiedzialne odpowiednio za zbieranie odcisku przeglądarki oraz jego analizę.
Autorem obu bibliotek jest Antoine Vastel pełniący funkcję Head of Research w firmie Datadome specjalizującej się w usługach detekcji i mitygacji botów.
Zostały one wykorzystane do implementacji metody detekcji web scrapingu opartej na browser fingerprintingu (zob. \autoref{subsec:browser-fingerprinting-impl}).